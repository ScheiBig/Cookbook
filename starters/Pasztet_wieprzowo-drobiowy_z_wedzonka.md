# Pasztet wieprzowo-drobiowy z wędzonką

![Zdjęcie dania](../template.jpg)

### Składniki
- 1000g karkówki wieprzowej
- 1500g udek z kurczaka *lub* 1000g mięsa z udek kurczaka
- 200g wątróbki drobiowej
- 400g boczku wędzonego surowego
- 2 duże marchewki
- 1 duża pietruszka
- 80ml natki pietruszki
- 2 średnie cebule
- 3 suche kajzerki *lub* 140g bułki tartej
- 3 jajka
- 30ml masła
- 30ml oleju
- 20ml pieprzu
- 15ml sosu sojowego
- 10ml soli
- 10ml majeranku
- 7ml oregano
- 5ml lubczyku
- 5ml tymianku
- 4 ząbki czosnku
- 8 ziaren ziela angielskiego
- 5 ziaren jałowca
- 5 liści laurowych

### Przygotowanie
1. Suche przyprawy zmielić w młynku.
2. Karkówkę pokroić na kawałki które przejdą przez maszynkę do mielenia, wątróbkę oczyścić z "żyłek", z boczku odkroić skórę (jeśli posiada) i pokroić jak karkówkę.
3. Marchewkę i pietruszkę pokroić w grube plastry, natkę oderwać od gałązek, cebulę pokroić w piórka.
4. Przygotować 3 torebki próżniowe, na każde z surowych mięs.
5. Boczek schłodzić przez godzinę w zamrażarce.

### Gotowanie
1. Na średnim ogniu rozgrzać patelnię, dodać olej; wsypać marchewkę i pietruszkę i podsmażać aż zmiękną; zdjąć do miski i przełożyć do ostygnięcia.
2. Na patelni roztopić masło; zkarmelizować cebulę; pod koniec smażenia dodać czosnek i podsmażać jeszcze 30s; ostudzić.
3. Do jednej z torebek włożyć wątróbkę, natkę pietruszki i cebulę.
4. Do pozostałych torebek włożyć oddzielnie karkówkę i kurczaka; rozdzielić pomiędzy nie marchew, pietruszkę i przyprawy.
5. Przygotować kąpiel sous-vide na 75°C i 3.5h, umieścić w niej karkówkę; po 1h dołożyć kurczaka; po kolejnych 45min dołożyć wątróbkę.
6. Po ugotowaniu wyjąć mięso i ułożyć na blaszce do przestygnięcia - mięso do mielenia powinno wystygnąć do przynajmniej 45°C.
7. Wywary z mięsa przelać z torebek, zagotować; wsypać bułkę tartą lub pokruszone kajzerki, i mieszać do momentu aż bułka nasiąknie wywarem.
8. Wszystkie składniki (zaczynając od schłodzonego boczku) zmielić dwukrotnie na średnich oczkach (4mm w przypadku Zelmer); masę wymieszać i umieścić w formie keksowej wyłożonej papierem do pieczenia.
9. Piec przez 1.5h w 150°C; przed podaniem wystudzić.

### Uwagi
Gotowa masa zajmuje około 2.75-3l - przykładowa foremka to 25x12x9cm.\
Pasztet można przechowywać w lodówce nawet 2 tygodnie - warunkiem jest dokładne przegotowanie warzyw na patelni.\
Pasztet można przygotować także z innymi dodatkami:
- dodatki surowe, jak pomidory czy papryka należy dodać do smażenia z marchewką i pietruszką - warto usunąć skóry (paprykę trzeba opiec) i nasiona aby nie tracić długiego czasu przechowywania,
- dodatki suszone, jak grzyby, czy owoce należy dodać do torebki z karkówką, aby te nasiąkły wywarem; po ugorowaniu należy oddzielić je od mięsa, w razie potrzeby pokroić na mniejsze kawałki; przy wykładaniu do formy należy układać warstwami masę i dodatki - nasączone owoce rozpadłyby się w trakcie mieszania,
- można także posypać przygotowany do pieczenia pasztet ziołami, przyprawami, czy siekanymi bakaliami. 
